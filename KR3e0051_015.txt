# -*- mode: mandoku-view; -*-
#+TITLE: 儒門事親
#+DATE: 2015-08-24 23:05:54.263958
#+PROPERTY: ID KR3e0051
#+PROPERTY: BASEEDITION WYG    
#+PROPERTY: JUAN 卷十五
<pb:KR3e0051_WYG_015-1a>¶
欽定四庫全書¶
　儒門事親卷十五¶
　　　　　　　　　　　　金　張從正　撰¶
　　瘡瘍癰腫第一¶
治螻蛄瘡¶
　　良薑　白芨　瀝青　已上各等分¶
　右為細末嚼芝蔴水同熬為膏入冷水共定用緋絹¶
　　片火熨斗作膏藥貼瘡上¶
<pb:KR3e0051_WYG_015-1b>¶
又方千年石灰　茜根燒灰¶
　右為細末用水調雞翎塗上¶
水沉金絲膏　貼一切惡瘡¶
　　瀝青　白膠　已上各一兩　春秋宜用油¶
　　夏宜油臈二錢半　冬宜用油䗶四錢¶
　右件鎔開油䗶下瀝青白膠用槐枝攪勻綿子濾過¶
　　入冷水中扯一千餘遍如瘡透了喫數丸作劑於¶
　　瘡口填者亦妙攤紙上貼勿令火炙¶
<pb:KR3e0051_WYG_015-2a>¶
乳香散　治下疳¶
　　乳香　沒藥　輕粉　黄丹　龍骨　烏魚骨¶
　　黄連　黄芩　銅碌　已上各等分　麝香(少/許)¶
　右為細末先以温漿水洗過貼疳瘡上¶
治蛇傷方¶
　右用蒲公英科根作埿貼于傷處用白麵膏藥貼之¶
紫金丹　治疔瘡¶
　　白礬四兩　黄丹二兩¶
<pb:KR3e0051_WYG_015-2b>¶
　右用銀石器内鎔礬作汁下丹使銀釵子攪之令紫¶
　　色成也用文武火無令太過不及如有瘡先以週¶
　　圍挑破上藥用唾津塗上數度着無令瘡乾其瘡¶
　　潰動取疔出也兼瘡顔色紅赤為効如藥末成就¶
　　再杵碎炒令紫色¶
治疔瘡¶
　　生蜜與隔年葱一處研成膏¶
　右先將瘡週迴用竹鍼刺破然後用瘡藥於瘡上攤¶
<pb:KR3e0051_WYG_015-3a>¶
　　之用緋絹蓋覆如人行二十里覺疔出然後以熱¶
　　醋湯洗之¶
千金托裏散　治一切發背疔瘡¶
　　連翹(一兩/二錢)　黄蓍(一兩/半)　厚朴(二/兩)　川芎(一/兩)　防¶
　　風(二/兩)　桔梗(二/兩)　白芷(一/兩)　芍藥(一/兩)　官桂(一/兩)¶
　　木香(三/錢)　乳香(三錢/半)　當歸(半/兩)　没藥(三/錢)　甘草¶
　　(一/兩)　人參(半/兩)¶
　右為細末每服三錢用酒一椀盛煎三沸和滓温服¶
<pb:KR3e0051_WYG_015-3b>¶
　　膏子貼之¶
二聖散　治諸瘡腫¶
　　黄丹(二/兩)　白礬(二兩/飛)¶
　右為細末毎服乾摻瘡口上後用保生錠子揑作餅¶
　　子貼之¶
保生錠子¶
　　芭荳(四十九箇另研/文武火燒熱)　金脚信(二/錢)　雄黄(三/錢)　輕¶
　　粉(半/匣)　碙砂(二/錢)　麝香(二/錢)¶
<pb:KR3e0051_WYG_015-4a>¶
　右件為末用黄䗶一兩半化開将藥和成錠子冷水¶
　　浸少時取出旋揑作餅子如錢眼大將瘡頭撥破¶
　　毎用貼一餅子次用神聖膏藥封貼然後服托裏¶
　　散若瘡氣透裏危者服破棺散用神聖膏¶
神聖膏藥　貼治一切惡瘡¶
　　當歸(半/兩)　没藥(三/錢)　白芨(二錢/半)　乳香(三/錢)　藁本¶
　　(半/兩)　琥珀(二錢/半)　黄丹(四/兩)　木鱉子(五箇/去皮)　膽礬¶
　　(一/錢)　粉霜(一/錢)　黄䗶(二/兩)　白膠(三/兩)　芭荳(二十五/箇去皮)¶
<pb:KR3e0051_WYG_015-4b>¶
　　槐柳枝(一百二十條/各長一把)　清油(一/斤)¶
　右件一處先將槐柳枝下油内煑焦取出次後下其¶
　　餘藥物煑得極焦亦撈出却將油澄清再熬成膏¶
　　子用緋絹上攤¶
破棺丹¶
　　大黄(一兩/半)　甘草(二/兩)　荆三稜(一兩/半)　山梔子(二/兩)¶
　　(半/)　牽牛末(二/兩)¶
　右為細末煉蜜為丸如彈子大每服半丸食後酒半¶
<pb:KR3e0051_WYG_015-5a>¶
　　盞研化服之忌冷水¶
三聖散　治臁瘡疔瘡搭手背疽等瘡¶
　　葱白一斤　馬莧一斤　石灰一斤¶
　右三味濕搗為團隂乾為細末貼瘡如有死肉者宜¶
　　先用潰死肉藥¶
潰死肉藥方¶
　　炊飯尖(半兩各/三等)　一等半兩入芭荳二箇　一等¶
　　半兩(入芭荳/三箇)　一等半兩入芭荳五箇(各撚作/白錠子)¶
<pb:KR3e0051_WYG_015-5b>¶
　右先用二芭荳納瘡如不潰再用納三芭荳又不潰¶
　　用五芭荳者更用丹砂炒紅色摻瘡口追出清水¶
　　其惡肉未盡至追出赤水是惡肉盡更用三聖散¶
　　貼上用膏藥傅之¶
治臁瘡久不愈者¶
　　以川烏頭黄蘗各等分為末用唾津調塗紙上貼¶
　　之¶
治一切惡瘡方¶
<pb:KR3e0051_WYG_015-6a>¶
　　以天茄葉貼之或為細末貼之亦妙¶
又方　用臈月人中白燒灰油調塗瘡疥上¶
又方　以瓦松不以多少隂乾為末先用槐枝葱白湯¶
　　洗之過摻之立効灸瘡久不斂者更妙¶
又方　以蒲公英搗之貼一切惡瘡諸刺¶
替針丸　治一切惡瘡¶
　　川烏(二/錢)　草烏(二/錢)　五靈脂(二/錢)　輕粉(一/分)　粉霜¶
　　(一/分)¶
<pb:KR3e0051_WYG_015-6b>¶
又方　加斑貓二十箇(去足/翅用)　芭荳二十箇(去皮/用)¶
　右將三件為末硏令勻次入輕粉粉霜研勻又入斑¶
　　貓芭荳以水調糊為錠子(如作散是/謂針頭散)¶
懸蔞散　治發背惡瘡¶
　　懸蔞一箇　大黄(一/兩)　金銀花(一/兩)　當歸(半/兩)　皂¶
　　角刺(一/兩)¶
　右剉碎用酒一椀煎至七分去滓温服如有頭者加¶
　　黍粘子¶
<pb:KR3e0051_WYG_015-7a>¶
治附骨癰及一切惡瘡¶
　　當歸(半/兩)　甘草(一/兩)　山梔子(十二/箇)　木鱉子(一/箇)¶
　右為細末每服三五錢冷酒調服之¶
治諸惡瘡¶
　　白殭蚕(直/者)　大黄二味各等分¶
　右為細末生薑自然汁與蜜同和為劑丸如弹子大¶
　　毎服一丸細嚼¶
治惡瘡死肉鋌子¶
<pb:KR3e0051_WYG_015-7b>¶
　　芭荳(一錢去/皮油)　五靈脂(半/兩)　黄丹(二錢/飛)¶
　　加枯白礬(一/錢)¶
　右為細末以糊和丸鋌子入瘡内用之¶
當歸活血散治瘡瘍未發出内痛不可忍及婦人産前¶
　後腹痛¶
　　當歸(二/錢)　没藥(一錢/半)　乳香(半/錢)　白芍藥(三/錢)　瘡¶
　　瘍者加人參木香婦人加赤芍藥¶
　右為細末每服一錢水一中盞煎至七分和滓温服¶
<pb:KR3e0051_WYG_015-8a>¶
　　日二服婦人酒煎瘡既發不湏用¶
薰惡瘡方¶
　　紫花地丁(一名米布代收/)¶
　右取根㬠乾用四箇半頭塼壘成爐子燒着地丁用¶
　　絡垤塼一枚蓋了使令塼眼内煙出薫惡瘡出黄¶
　　水自愈¶
治虵瘡¶
　用蒲公英科根作埿貼于傷處用白膏藥封之¶
<pb:KR3e0051_WYG_015-8b>¶
接骨散　并治惡瘡¶
　　金頭蜈蚣(一/箇)　金色自然銅(半兩燒紅醋碎/研為細末用之)¶
　　乳香(二錢為細/末用之)　銅錢(重半兩者取三文或/五文燒紅醋碎研細)¶
　　金絲水蛭(一錢半毎箇作三截/瓦上漙去氣道為度)　沒藥(三錢/研細)¶
　右為細末如瘡腫處津調半錢塗立止痛如見得出¶
　　膿先用麄藥末少許小油少半匙同打勻再入少¶
　　半匙再打勻又入前藥接骨散半錢再都用銀釵¶
　　子打成膏子用雞翎掃在瘡腫處立止痛天明一¶
<pb:KR3e0051_WYG_015-9a>¶
　　宿自破便効如打折骨頭并損傷可用前項接骨¶
　　散半錢加馬兠苓末半錢同好酒一大盞熱調連¶
　　滓温服如骨折損立接定不疼如不折了喫了藥¶
　　立便止住疼痛此方屢經効騐不可具述服藥覷¶
　　可以食前服食後服又外用接骨藥¶
　　陳爛麻根(兩把羊耳/朶一對)　亂絲(一握多/者更妙)¶
　右取肥松節劈碎約量多少先放三兩根於新瓦上¶
　　都於上外三味在上燒着存性就硏為末如生再¶
<pb:KR3e0051_WYG_015-9b>¶
　　燒研為度後入五靈脂或半兩如疼入好乳香少¶
　　許和藥如茶褐色為度用布條子約纒一遭先攤¶
　　小黄米粥勻上撒上藥末勻纒定折處上又用軟¶
　　帛三五重上又竹箪子纒勒得𦂳慢得中初三日¶
　　換上一次再後五日換一次又七日再換上一次¶
　　無有不接者¶
赤龍散　消散一切腫毒¶
　　野蔔桃根紅者去麄皮為末新水調塗腫上頻掃¶
<pb:KR3e0051_WYG_015-10a>¶
　　新水¶
便癰方(本名血疝/)¶
　　牡蠣　大黄　甘草(已上各/半兩)　懸蔞(一/箇)¶
　右酒浸露一宿服之以利為度¶
又方　冬葵子為末酒調下三兩服¶
又方　皂角不蛀者燒過隂乾為末酒調服立効皂角¶
　　子七箇水服之亦効¶
又方　胡桃七箇燒過隂乾硏為末酒調服之不過三¶
<pb:KR3e0051_WYG_015-10b>¶
　　服¶
又方　生蜜米粉調服休喫飯利小便為度¶
治瘡無頭者　蛇退皮於腫處貼之¶
又方　皂角刺燒灰隂乾¶
　右為末毎服三錢酒調嚼葵菜子三五箇前藥送下¶
生肌歛瘡藥　白蘞　定粉(各等/分)　黄丹(少/許)¶
　右同為細末洗凈瘡口乾貼之¶
治諸瘡水度腫者　生白礬末水調塗之自消¶
<pb:KR3e0051_WYG_015-11a>¶
接骨藥¶
　　銅錢(半兩醋焦/燒研為末)　木香(一/錢)　自然銅(一/錢)¶
　　麝香(少/許)¶
　右為極細末如在上食後毎服三匙頭嚼丁香一枚¶
　　乳香一粒無灰酒一小盞在下食前如不折其藥¶
　　反出服罷其痛不可當勿疑待一日如骨未接再¶
　　服如前老者十餘日少者不過五七日¶
萬聖神應丹出箭頭¶
<pb:KR3e0051_WYG_015-11b>¶
　　茛菪科(一名天仙子取着中一科/根本枝葉花實全者好)¶
　右於端午日前一日持不語尋見茛菪科言道先生¶
　　你却在這裏那道罷用柴灰自東南為頭圍了用¶
　　木椑子撅取了根週迴土次日端午日未出時依¶
　　前持不語用鑊口一鑊取出土用净水洗了不令¶
　　雞犬婦人見於净室中以石臼搗為泥丸如弹子¶
　　大黄丹為衣以紙袋封了懸於髙處隂乾如有人¶
　　着箭不能出者用緋絹盛此藥訖放臍中用綿裹¶
<pb:KR3e0051_WYG_015-12a>¶
　　肚繫了先用象牙末於瘡口上貼了後用前藥如¶
　　瘡口生合用刀子利開貼之¶
治凍瘡¶
　　臘月雀腦子燒灰研細小油調塗凍瘡口上¶
　又方以正黄蘗為細末用乳汁調塗瘡口上¶
　又方山藥少許生於新瓦上磨為埿塗瘡口上¶
治手足裂¶
　　白芨不以多少為末水調塗裂處¶
<pb:KR3e0051_WYG_015-12b>¶
治靣上瘡¶
　　用𨫼子底黑煤於小油中以匙打成膏子攤在紙¶
　　上瘡上貼之¶
治金瘡血不止¶
　　白薇末貼之立止¶
善應膏藥¶
　　黄丹(二/斤)　南乳香(别/研)　没藥(别/研)　當歸¶
　　木鱉子(生/用)　白蘞(生/用)　白礬(生/用)　官桂(三/寸)¶
<pb:KR3e0051_WYG_015-13a>¶
　　杏仁(生/)　白芷　已上各一兩　新柳枝(各長/一寸)¶
　右除黄丹乳末等外八件用芝麻油五斤浸一宿用¶
　　鐡鍋内煎令黄色藥不用次入黄丹鍋内柳條攪¶
　　令黄色方可掇下用柳枝攪出大煙入乳沒勻令¶
　　冷傾在磁盆内候藥硬用刀子切作塊子油紙封¶
　　裹¶
接骨丹¶
　　五靈脂(一/兩)　茴香(一/錢)¶
<pb:KR3e0051_WYG_015-13b>¶
　右二味為細末另研乳香為細末於極痛處摻上用¶
　　小黄米粥塗了後用二味藥末摻於上再用帛子¶
　　裹了用木片子纒了少壮人二日効老者五六日¶
　　効¶
治癬如聖丸¶
　　黄蘖　黄芩　黄連　防風　已上各半兩¶
　　白殭蚕(一/兩)　全蝎(三/分)　輕粉(半/錢)¶
　右為細末羊蹄根汁浸蒸餅為丸如梧桐子大毎服¶
<pb:KR3e0051_WYG_015-14a>¶
　　二三十丸嚼羊蹄根汁送下隨病人上下分食前¶
　　後又羊蹄汁塗癬¶
治小兒癬雜瘡¶
　　白膠香　黄蘗　輕粉¶
　右為細末羊骨髓調塗癬上¶
治瘰癧方¶
　　斑猫(去頭/翅足)　赤小荳　白殭蚕　苦丁香¶
　　白丁香　磨刀泥¶
<pb:KR3e0051_WYG_015-14b>¶
　右各等分為細末十歳已上服一錢二十已上服二¶
　　錢五更用新汲水一盞調下比至辰時見効女人¶
　　小便見赤白色三兩次男子於大便中見赤色白¶
　　色為効當日服白粘粥不得喫别物大忌油膩患¶
　　三四年者只一服七八年者再一服¶
玉餅子　治瘰癧一切惡瘡軟癤¶
　右用白膠一兩磁器内鎔開去滓再於磁開後以萆¶
　　蔴子六十四箇作泥入膠内攪勻入小油半匙頭¶
<pb:KR3e0051_WYG_015-15a>¶
　　柱㸃水中試硬軟添减膠油如得所量瘡大小以¶
　　緋帛攤膏藥貼之一膏藥可治三五癤¶
　又方治瘰癧¶
　　小龍肚腸(一條/炮乾)　鱉殻裙襴(炮/)　川練子(五/箇)¶
　　牡蠣　大黄　牛旁子(燒存/性)　皂角子(五十/箇)¶
　右為細末蒸餅為丸如菉荳大每服十五丸食後艾¶
　　湯下日三服¶
　又方將臘月猫糞用新瓦兩箇合在内外用鹽泥固¶
<pb:KR3e0051_WYG_015-15b>¶
　　濟燒成灰以小油調塗瘡口上¶
　又方取小左盤龍不以多少為末陳米飯搜和得所¶
　　丸如梧桐子大毎服三五十丸却用陳米湯送下¶
治眉煉頭瘡¶
　　小麥不以多少燒冷黑色存性為末以小油調塗¶
　　瘡上¶
治小兒痜瘡¶
　　羊糞熬湯洗去痂用屋懸煤炒羅為末以小油塗¶
<pb:KR3e0051_WYG_015-16a>¶
　　瘡上¶
聖靈丹　治打撲肭損痛不可忍者¶
　　乳香(三錢/另研)　烏梅(五箇去核細/切焙乾為末)　白萵苣子(二兩/八錢)¶
　　(炒黄搗/為末)　白米(一捻别/研細末)¶
　右再入乳鉢内研數百下煉蜜為丸如粟大細嚼熱¶
　　湯下病在上食後在下食前¶
出靨方¶
　右用蕎麥楷一擔不爛者燒灰存性入石灰半斤同¶
<pb:KR3e0051_WYG_015-16b>¶
　　灰一齊過令火减然後以熱水霖灰窩淋下灰水¶
　　用鐡器内煑以潦起攪成膏子於靨上㸃自出或¶
　　先以草莖刺破亦可¶
　又方桑柴灰石灰淋汁熬成膏草莖刺破㸃以新水¶
　　沃之忌油膩等物¶
燒湯火方¶
　　多年廟上&KR0008;與走獸為末小油調塗燒湯火瘡立¶
　　効¶
<pb:KR3e0051_WYG_015-17a>¶
　又方生地黄汁入小油䗶同熬成膏磁器内盛用雞¶
　　趐掃燙處¶
　又方培上青苔燒灰小油調塗燒燙處¶
治燒燙方¶
　　生地黄旋取新者爛搗取自然汁入小油黄䗶少¶
　　許銀石器中熬成膏子用雞翎掃瘡上¶
　又方血餘灰用臘猪脂調塗¶
　又方寒水石燒過為細末水調塗之¶
<pb:KR3e0051_WYG_015-17b>¶
枯瘤方¶
　　砒　　碙砂　黄丹　雄黄　粉霜　輕粉¶
　　已上各等一錢　班猫(二十箇/生用)　朱砂(一/錢)¶
　　乳香(三/錢)　没藥(一/錢)¶
　同研為末粥糊為丸揑作碁子様爆乾先灸破瘤頂¶
　　三炷為則上以瘡藥餅蓋上用黄蘗末以水調貼¶
　　之數日自然乾枯落下¶
　又方以銅碌為末草刺破瘤摻在上以膏藥塗之¶
<pb:KR3e0051_WYG_015-18a>¶
治頭面生瘤子用蛛絲勒瘤子根三二日自然退落¶
乳香散　貼杖瘡腫痛¶
　　大黄　黄連　黄蘗　黄芩　已上各三錢¶
　　乳香(叧/研)　没藥(叧/研)　已上各一錢　腦子(少/許)¶
　右四味為末後入三味冷水調勻攤於緋絹上貼杖¶
　　瘡上¶
治疳瘡¶
　　馬明退燒灰(三/錢)　輕粉(少/許)　乳香(少/許)¶
<pb:KR3e0051_WYG_015-18b>¶
　右研為細末先以温漿水洗凈乾摻之¶
治疳瘡久不愈者¶
　　海浮石(燒紅醋/淬數次)　金銀花¶
　右海石二停金銀花一停同為細末毎服二錢半如¶
　　簽茶一般日用二服瘡在上食後在下食前服如¶
　　病一年服藥半年則愈¶
瀉肺湯　治肺癰喘急坐卧不安¶
　　桑白皮(剉/燒)　甜葶&KR0995;(隔紙焙/各一兩)¶
<pb:KR3e0051_WYG_015-19a>¶
　右二味麄末毎服三錢水一盞煎至六分去滓食後¶
　　温服以利為度¶
桔梗湯　治肺癰吐膿¶
　　桔梗(剉炒一/兩半)　甘草(炙剉/半兩)¶
　右為麄末毎服六七錢水二盞煎至半盞去滓空心¶
　　服湏臾吐膿立愈¶
黄蘖散　治鵬窠徼腰等瘡¶
　　黄蘗　白芨　白蘝　已上各等分　黄丹(少/許)¶
<pb:KR3e0051_WYG_015-19b>¶
　右為細末凉水調塗¶
　　　　口齒咽㗋第二¶
地龍散　治牙痛¶
　　地龍(去/土)　𤣥胡索　蓽撥　已上各等分¶
　右為細末毎用一字用綿子裹隨左右痛於耳内塞¶
　　之¶
牙宣藥¶
　　蓽撥　胡椒　良薑　乳香(别/研)　麝香　細辛¶
<pb:KR3e0051_WYG_015-20a>¶
　　青鹽　雄黄　已上各等分¶
　右為細末先以温漿水刷凈後用藥末於痛處擦追¶
　　出頑涎休吐了𠻳數十次痛立止忌油膩一二日¶
仙人散(刷/牙)¶
　　地骨皮(二兩酒/浸一宿)　青鹽(一/兩)　黍粘子(一兩/半炒)¶
　　細辛(一兩/酒浸)¶
　右為細末入麝香少許毎用一字臨卧擦牙茶酒嗽¶
　　良久吐出¶
<pb:KR3e0051_WYG_015-20b>¶
　又方　石膏　細辛　柳椹　已上各等分¶
　右為末擦之¶
治牙疳¶
　　米二停　鹽一停　盆减　麝香(少/許)　白礬¶
　右相合水拌勻紙包裹燒黑燋為末貼瘡上立止¶
治牙痛¶
　　口噙氷水一口用大黄末紙撚隨左右痛處鼻内¶
　　㗜之立止¶
<pb:KR3e0051_WYG_015-21a>¶
　又方¶
　　韶腦(二/錢)　好朱砂(一/錢)¶
　右為末毎用少許擦痛處¶
　又方　好紅荳(二/錢)　花减(少/許)¶
　右為末隨牙痛處左右鼻内㗜之¶
　又方　華細莘(去/苖)　白茯苓(去/皮)　川升麻　蓽撥¶
　　青鹽　明石膏　川芎　不蛀皂角(去皮弦酥/炙黄色)¶
　　已上各等分¶
<pb:KR3e0051_WYG_015-21b>¶
　右為細末早晩刷牙温水嗽之牙痛處更上少許¶
　又方¶
　　以芭荳去皮用針刺於燈焰上灸令煙出薫牙痛¶
　　處薫三五上¶
　又方　髙良薑一塊　全蝎一隻¶
　右為細末先用酸漿水嗽牙次用藥末擦之流下涎¶
　　水即愈¶
　又方　治牙疼¶
<pb:KR3e0051_WYG_015-22a>¶
　　花减填牙坑痛立止¶
　又方　枯白礬熱水嗽之¶
治走馬咽痺¶
　右用芭荳去皮以綿子㣲裹隨左右塞於鼻中立透¶
　　如左右俱有者用二枚¶
　又方¶
　　用生白礬研細塗於綿針上按於喉中立破綿¶
　　針用榆條上用綿纒作棗大是也¶
<pb:KR3e0051_WYG_015-22b>¶
　又一法如左右㗋痺於頂上分左右頭髪用手挽㧞¶
　　之剥然有聲立効此法年幼時常見鄭六嫂救人¶
　　甚多不得其訣近與子正話及方得其傳¶
　又一法以馬勃吹咽㗋中立止¶
治㗋痺¶
　　大黄　朴硝　白殭蚕¶
　右件同為細末水煎量虛實用以利為度¶
口瘡方¶
<pb:KR3e0051_WYG_015-23a>¶
　　白礬(一兩飛/至半兩)　黄丹(一兩炒紅色放下/再炒紫色為度)¶
　右二味為細末摻瘡上立愈¶
　　　　目疾證第三¶
治倒睫拳毛¶
　　將川山甲以竹箪子刮去肉用羊腰窩脂去皮膜¶
　　仍將川山甲於炭上炙令黄色用脂擦去山甲上¶
　　如此數遍令酥為末隨左右眼噙水鼻内㗜一字¶
　　一月餘見効¶
<pb:KR3e0051_WYG_015-23b>¶
　又方¶
　　木鱉子(三箇/乾炒)　木賊(一百二/十節)　地龍(二條/去土)¶
　　赤龍爪(一百二十箇/則勾刺針也)¶
　右為細末摘去倒睫毎日以紙撚蘸藥㗜之一日三¶
　　五次¶
　又方¶
　　穿山甲(炮/)　地龍(去/皮)　蝉殻　五倍子¶
　　已上各等分¶
<pb:KR3e0051_WYG_015-24a>¶
　右為細末如用藥時先将拳毛摘盡後用藥一字隨¶
　　左右鼻内㗜之次日目下如線様㣲腫是驗也¶
貼赤眼¶
　　取青泥中蛆淘凈㬠乾為末赤眼上乾貼之甚妙¶
貼赤瞎¶
　　蘆甘石(二/兩)　宻陀僧(一/兩)　黄連　朴硝¶
　右方先將黄連用水熬成汁入童子小便再同熬後¶
　　下硝又熬少時用火煆爐甘石紅黄連汁内淬七¶
<pb:KR3e0051_WYG_015-24b>¶
　　次與宻陀僧末同為末臨卧貼之¶
貼赤眼¶
　　銅碌　輕粉　牙硝　腦子(少/許)　麝香¶
　右研細末乾貼之¶
截赤眼方¶
　　黄連　緑礬　杏子　甘草　銅碌　各等分¶
　右為麄末水煎洗甚効¶
碧霞丹　治赤眼暴發并治赤瞎¶
<pb:KR3e0051_WYG_015-25a>¶
　　銅碌　白土　芒硝¶
　右件各分為末丸如皂子大每用白湯研化一丸洗¶
　　之立効¶
汾州郭助教家神聖眼藥¶
　　蕤仁(一/兩)　金精石(二/兩)　銀精石(二/兩)　爐甘石(四兩/燒)¶
　　赤石脂(一/兩)　滑石(二/兩)　宻陀僧(二/兩)　髙良薑(三/兩)¶
　　秦皮(一/兩)　黄丹(一兩/飛過)　銅碌(三/錢)　碙砂(三/錢)　硼砂¶
　　(一錢/半)　乳香(三/錢)　盆硝(少/用)　青塩　腦子　麝香¶
<pb:KR3e0051_WYG_015-25b>¶
　　已上并少用之¶
　右用東流水三升先入蕤仁次下餘味等白沙蜜一¶
　　斤熬至二升以線絹細濾過澄清入前藥攪之勻¶
　　㸃¶
視星膏¶
　　白沙蜜一斤(㨂去蜜滓可/秤十四兩)　蜜陀僧(一兩金色者/研極細水淘)¶
　　(可得六/七錢)　新柳筭子(四兩去皮心/半乾半炒)¶
　右用臘雪水五升與蜜鎔調入藥與柳筭子同貯於¶
<pb:KR3e0051_WYG_015-26a>¶
　　磁瓶中以柳木塞瓶口油絹封勒於黑荳鍋中熬¶
　　從朝至暮仍用柳棒閣瓶防傾側用文武火叧添¶
　　一鍋荳水滚下旋於叧鍋中取水添之熬成用重¶
　　綿濾凈却入瓶中用井水浸三兩日埋在雪中更¶
　　妙頻㸃為上¶
復明膏　治外障¶
　　白丁香(臈月收者尤佳/水飛秤八錢)　㨂黄連(一/兩)　防風(去蘆/剉一)¶
　　(指許/一兩)　新柳枝(方一寸/者三片)¶
<pb:KR3e0051_WYG_015-26b>¶
　右好四味用新水一升半雪水更妙春秋兩三時冬¶
　　月一宿以銀石器内熬至六分濾去滓叧用蜜一¶
　　斤蜜陀僧研極細末三字入蜜攪勻叧熬以無漆¶
　　匙撩㸃下蜜中急攪候沸湯定一人攪蜜一人旋¶
　　又攪藥汁都下在内攪勻再熬三兩沸色稍變用¶
　　新綿三兩重濾去滓盛器内㸃眼如常本方每藥¶
　　半合用片腦一麥粒大不用亦可¶
錠子眼藥¶
<pb:KR3e0051_WYG_015-27a>¶
　　黄丹(一兩/飛)　黄蘗(半兩/去皮)　黄連(半兩/去鬚)　枯白礬(半/兩)¶
　　爐甘石(半兩用/黄連製)　銅碌(半/兩)　碙砂(三/錢)　川烏(三錢/炮)¶
　　乾薑(二/錢)　蝎稍(一/錢)　信(半錢/火燒)　乳香(少/許)　没藥(少/許)¶
　右為細末入荳粉四兩澆蜜和就如大麥許鋌子於¶
　　眼大眥頭待藥化淚出為効¶
治冷淚目昏¶
　　宻䝉花　甘菊花　杜蒺藜　石决明　木賊(去/節)¶
　　白芍藥　甘草¶
<pb:KR3e0051_WYG_015-27b>¶
　右件各等分為細末茶清調下一錢服半月後加至¶
　　二錢¶
　又方　乾薑肥者為末每用一字洗湯㸃洗¶
　又方　貝母一枚膩白者胡椒七粒為末㸃之¶
单治目昏¶
　　荆芥穗　地骨皮　楮實　已上各等分¶
　右為細末煉蜜為丸桐子大毎服二十丸米飲湯¶
治一切目昏¶
<pb:KR3e0051_WYG_015-28a>¶
　　川椒(一斤㣲炒搗取/椒紅約取四兩)　甘菊花(四兩/末之)　生地黄(一/斤)¶
　　(取新者杵/作泥極爛)¶
　右將地黄泥與前藥末同和作餅子透風處隂乾再¶
　　為末以蜜為丸桐子大毎服三十丸食後茶清送¶
　　下¶
洗眼黄連散¶
　　當歸　赤芍藥　黄連　黄蘗　各等分¶
　右細剉以雪水或甜水濃煎汁熱洗治一切風毒赤¶
<pb:KR3e0051_WYG_015-28b>¶
　　目¶
諸物入眼中¶
　　好墨清水研傾入眼中良久即出¶
㸃攀睛瘀肉¶
　　黄丹(一兩二錢氷/飛過候乾)　白礬(一兩銀噐/内化成汁)¶
　右將白礬於銀器内化成汁入黄丹末在内以銀匙¶
　　兒攪勻更入乳香没藥各一錢慢火不住手攪令¶
　　枯乾為粉候冷研極細熟絹羅過後入鷹条一錢¶
<pb:KR3e0051_WYG_015-29a>¶
　　半血竭二分麝香少許輕粉三分粉霜二分共研¶
　　極勻如粉再以熟絹羅過細末㸃之大有神効¶
青金散¶
　　芒硝(一/兩)　螺青　沒藥　乳香　已上各少許¶
　右為細末毎用少許鼻内㗜之¶
治雀目¶
　　真正蛤粉(炒黄色/為細末)¶
　右油䗶就熱和為丸如皂子納於猪腰子中麻纒蒸¶
<pb:KR3e0051_WYG_015-29b>¶
　　熟食之可配米粥¶
　　　　頭靣風疾第四¶
治䵟䵳風刺方¶
　　苦參(一/斤)　紅芍藥　冬苽　二味各四兩¶
　　𤣥參(一/兩)¶
　右為末毎用一字用手洗靣上¶
猪蹄膏洗靣上䵟藥¶
　右用猪蹄一副刮去黑皮切作細片用慢火熬如膏¶
<pb:KR3e0051_WYG_015-30a>¶
　　粘用羅子濾過再入鍋内用蜜半盞又用¶
　　白芷　黑荳(去/皮)　苽蔞(一/箇)　白芨　白蘝¶
　　苓苓香　藿香　各一兩　鵝梨(二箇/細切)¶
　右將七味藥為末同梨入藥一處再熬滴水不散方¶
　　成以絹濾過臨卧塗靣次日用漿水洗靣¶
治靣風¶
　　益母草灰麵湯和燒七遍洗靣用之¶
治靣䵟黑斑㸃方¶
<pb:KR3e0051_WYG_015-30b>¶
　　白附子(一/兩)　白芨　白蘝　蜜陀僧　白茯苓¶
　　胡粉　已上各等分¶
　右為細末洗凈臨卧以乳汁調一錢塗靣但洗光凈¶
　　牛乳亦可¶
治頭風¶
　　苦丁香　川芎　藜蘆　各等分¶
　右為細末噙水鼻内㗜之¶
芎黄湯　治頭目眩暈¶
<pb:KR3e0051_WYG_015-31a>¶
　　大黄　荆芥穗　貫芎　防風　已上各等分¶
　右為麄末大作劑料水煎去滓服之以利為度¶
耳聾方　萆麻子五十箇去皮¶
　右與熟棗一枚同搗丸如棗子大更入小兒乳汁就¶
　　和毎用一丸綿裹納於聾耳内覺熱為度一日一¶
　　易如藥難丸日中曝乾¶
　又方　口噙甘草一枚耳中塞二塊用綿褁立通¶
腦宣方¶
<pb:KR3e0051_WYG_015-31b>¶
　　皂角不蛀者去皮弦子蜜炙鎚碎水中揉成濃汁¶
　　熬成膏子鼻内㗜之口中咬筯良久涎出為度¶
治耳底方¶
　　以枯白礬為末填於耳中立効¶
治鼻中肉螻蛄¶
　　赤龍爪　苦丁香　已上各三十箇¶
　　苦葫蘆子(不以多少/)　麝香(少許/)¶
　右為末用紙撚子㸃藥末用之¶
<pb:KR3e0051_WYG_015-32a>¶
胑臭方¶
　　烏魚骨(三/錢)　枯白礬(三/錢)　蜜陀僧(一/錢)¶
　右為末先漿水洗臭處後用藥末擦之¶
又方　宻陀僧不以多少研細先以漿水洗臭處乾擦¶
烏頭藥¶
　　細針沙(炒/)　蕎麵(炒/)　已上各一盞¶
　　大麥(亦/同)　釅醋半升與前二味打糊¶
　凡用先使皂角水熱洗凈時前二味糊稀稠得所於¶
<pb:KR3e0051_WYG_015-32b>¶
　　髭鬢上塗之均勻先用荷葉包次用皮㡌裹之三¶
　　五時辰用温漿水洗了却收取元針沙其髭髪凈¶
　　後用黑藥塗之黑藥方¶
　　没食子　石榴皮　乾荷葉(另/搗)　已上各一兩¶
　　五倍子　訶子皮　百藥煎　金絲礬　碌礬(叧/研)¶
　　(旋㸃/諸藥)¶
　右將七味為細末炒熟麵五六匙入好醋打麵糊和¶
　　藥末再塗髭髪又用荷葉封褁後用皮㡌褁之三¶
<pb:KR3e0051_WYG_015-33a>¶
　　五時間洗凈甚黑若更要黑光用猪膽漿水澤洗¶
　　如鴉翎¶
又方¶
　　酸石榴　五倍子　芝蔴葉¶
　右同杵碎用絹袋盛之於鐡噐内水浸掠髪自黑¶
治大頭病兼治㗋痺方歌曰¶
　　人間治疫有仙方　　一兩殭蚕二大黄¶
　　薑汁為丸如弹大　　井花調蜜便清凉¶
<pb:KR3e0051_WYG_015-33b>¶
　又法　以砭針刺腫處出血立効¶
治時氣¶
　　馬牙硝　寒水石　黍粘子　鬼臼　川大黄¶
　　鬼箭草　已上各等分　腦子(少/許)¶
　右六味為細末用新井花水一盞藥末一二錢入腦¶
　　子喫外一半留用新水得稠雞翎掃在腫處有風¶
　　凉處坐¶
　　　　觧利傷寒第五¶
<pb:KR3e0051_WYG_015-34a>¶
䨇觧丸¶
　　芭荳(六箇去/皮油)　天麻(二錢/半)　胭脂(少/許)¶
　右将芭荳天麻為末滴水丸如秫米大胭脂為衣一¶
　　日一丸二日二丸三日三丸已外不觧先喫冷水¶
　　一口後用熱水下如人行十里以熱湯投之¶
又一法無藥處可用兩手指相交𦂳叩腦後風府穴向¶
　　前禮百餘拜汗出自觧¶
又一法適於無藥處初覺傷寒傷食傷酒傷風便服太¶
<pb:KR3e0051_WYG_015-34b>¶
　　和湯百沸湯是避風處先飲半椀或以虀汁亦妙¶
　　以手揉肚覺恍惚更服半椀又用手揉至恍惚更¶
　　服以至厭飫心無所容探吐汗出則已¶
不卧散¶
　　川芎(一兩/半)　石膏(七錢/半)　藜蘆(半兩/去土)　甘草(二錢/半生)¶
　右為細末口噙水鼻内各㗜之少時喫白湯半椀汗¶
　　出觧¶
川芎湯　觧利一切傷寒¶
<pb:KR3e0051_WYG_015-35a>¶
　　川芎　藁本　蒼术¶
　右三味為細末沸湯㸃三錢湏臾覺嘔道便觧如不¶
　　觧再服¶
　　　　諸腰脚疼痛第六¶
皂角膏¶
　右用醇酒二大椀皂角一斤去皮弦搗碎熬至一半¶
　　沸去滓再用前汁入銀石器熬為膏子隨痛處貼¶
　　之¶
<pb:KR3e0051_WYG_015-35b>¶
治腰脚疼痛方¶
　　天麻　細辛　半夏　已上各二兩¶
　右用絹袋二箇各盛藥三兩煑熟交牙熨痛處汗出¶
　　則愈¶
牛黄白术丸　治腰脚濕¶
　　黑牽牛　大黄　各二兩　白术(一/兩)¶
　右為細末滴水丸桐子大毎服三十丸食前生薑湯¶
　　下如要快利加至百丸¶
<pb:KR3e0051_WYG_015-36a>¶
　　　　婦人病證第七¶
如聖丹　治婦人赤白帶下月經不來¶
　　枯白礬　蛇床子　已上各等分¶
　右為末醋麵糊丸如弹子大以胭脂為衣綿子裹納¶
　　於隂户如熱極再換¶
詵詵丸療婦人無子¶
　　當歸　熟地黄　已上各二兩　延胡索¶
　　澤蘭　已上各一兩半　川芎　赤芍藥¶
<pb:KR3e0051_WYG_015-36b>¶
　　白薇　人參　石斛　牡丹皮　已上各一兩¶
　右為末醋糊為丸每服五十丸桐子大空心酒下¶
當歸散　治月經欲來前後腹中痛¶
　　當歸(以米醋/㣲炒)　延胡索(生/用)　没藥(另/研)　紅花(生/用)¶
　右為末温酒調下二錢服之¶
治産婦横生　　　萆蔴子三十箇¶
　　研爛婦人頂上剃去髪少許以上藥塗之湏臾覺¶
　　腹中提正便刮去藥却於脚心塗之自然順生也¶
<pb:KR3e0051_WYG_015-37a>¶
治血崩　蚕沙不以多少¶
　右為末每服三五錢熱酒調下服¶
又方　　　管仲去湏剉碎¶
　或用酒醋煎三錢煎至七分去滓温服一服立止¶
當歸散　治血崩¶
　　當歸(一/兩)　龍骨(一兩/燒赤)　香附子(三錢/炒)　㯶毛灰(半/兩)¶
　右為細末空心米飲調下三四錢忌油膩雞猪魚兎¶
　　等物¶
<pb:KR3e0051_WYG_015-37b>¶
蓮殻散¶
　　乾蓮蓬(燒灰/存性)　㯶櫚皮及毛(各燒灰已/上各半兩)　香附子¶
　　(三錢/炒)¶
　右為細末毎服三四錢空心米飲湯調下服之¶
治婦人血枯　　　川大黄¶
　右為末醋熬成膏就成雞子大作餅兒酒磨化之¶
三分散　治産後虛勞不進飲食或大崩後¶
　　白术　茯苓　黄蓍　川芎　芍藥　當歸¶
<pb:KR3e0051_WYG_015-38a>¶
　　熟乾地黄　已上各一兩　柴胡　人參¶
　　已上各一兩六錢　黄芩　半夏(洗/切)　甘草(炙/)¶
　　已上各六錢¶
　右為麄末每服一兩水一大盞煎至半盞去滓温服¶
　　日二服¶
治産後惡物上潮痞結大小便不通¶
　　芒硝　蒲黄　細墨　各等分¶
　右為末用童子小便半盞水半盞調下服之¶
<pb:KR3e0051_WYG_015-38b>¶
治婦人産後虛弱和血通經¶
　　當歸(一兩/焙)　芍藥(二/兩)　香附子(三兩/炒)¶
　右為細末毎服一二錢米飲調下服之無時¶
治婦人産後惡物不出上攻心痛¶
　　赤伏龍肝　(竈底焦土研細/)¶
　用酒調三五錢瀉出惡物立止¶
治娠婦下痢膿血及咳嗽¶
　　白术　黄芩　當歸　各等分¶
<pb:KR3e0051_WYG_015-39a>¶
　右為末毎服三五錢水煎去滓食前加桑白皮止𠻳¶
百花散　治婦人産中咳嗽¶
　　黄蘗　桑白皮(用蜜塗慢火/炙黄為度用)　二味各等分¶
　右為細末每服一二錢水一盞入糯米二十粒同煎¶
　　至六分以欵冬花燒灰六錢攪在藥内同調温服¶
　　之¶
治婦人吹妳¶
　　以樺皮燒灰存性熱酒調下三錢食後服之¶
<pb:KR3e0051_WYG_015-39b>¶
又方　以馬明退燒灰五錢輕粉三錢麝香少許¶
　右為細末毎服二錢熱酒調下服之¶
又方　以皂角燒灰蛤粉和熱酒將來調數字下得㗋¶
　　　嚨笑呵呵¶
又方　以淘米木杓上砂子七箇酒下以吹箒枝透乳¶
　　　孔¶
　　　　欬嗽痰涎第八¶
九仙散¶
<pb:KR3e0051_WYG_015-40a>¶
　　九尖萆蔴子葉(三/錢)　飛過白礬(二/錢)¶
　右用猪肉四兩薄批碁盤利開摻藥二味荷葉裹文¶
　　武火煨熟細嚼白湯送下後用乾食壓之¶
止嗽散¶
　　半夏(一兩半湯/洗七次)　枯白礬(四/兩)¶
　右二味為末生薑打麵糊和丸桐子大毎服三二十¶
　　丸空心温酒送下¶
八仙散¶
<pb:KR3e0051_WYG_015-40b>¶
　　欵冬花　佛耳草　甘草　鍾乳　鵝管石¶
　　白礬　　官桂　　井泉石　已上各等分¶
　右為細末毎服三錢水煎服之(又一方摻咽㗋中/)¶
三才散　治嗽¶
　　人參　天門冬(去/心)　熟乾地黄　已上各等分¶
　右為細末煉蜜為丸如櫻桃大含化服之¶
三分茶¶
　　茶(二/錢)　蜜(二/兩)　蕎麥麵(四/兩)¶
<pb:KR3e0051_WYG_015-41a>¶
　右以新水一大椀約打千餘數連飲之飲畢良久下¶
　　氣不可停人喘自止¶
石膏湯　治熱嗽¶
　　石膏(亂文者/二兩)　人參(半兩/去蘆)　甘草(半兩/炙)¶
　右為末毎服三錢新水或生薑汁蜜調下亦可¶
三生丸　治嗽¶
　　胡桃仁(一/兩)　生薑(一兩去/皮細切)　杏仁(一/兩)¶
　右二味同研為泥就和作劑可得十三四丸臨卧爛¶
<pb:KR3e0051_WYG_015-41b>¶
　　嚼一丸可數服即止¶
化痰延夀丹¶
　　天麻(半/兩)　枸杞子(二兩/半)　白礬(一兩半半/生半熟)¶
　　半夏(一兩半湯/洗七次用)　乾生薑(一兩/半)　人參(一/兩)¶
　右為細末好糯酒拌勻如砂糖用蒸餅劑蒸熟去皮¶
　　杵臼搗四五十杵便丸如乾入酒三㸃丸如小荳¶
　　大毎服三五十丸生薑湯下¶
半夏湯　治噦欲死者¶
<pb:KR3e0051_WYG_015-42a>¶
　　半夏(一兩/洗)　生薑(二/兩)¶
　右二味細切水二盞煎至八分去滓作二服食後¶
治肺痿喘嗽　　漢防己¶
　右為細末毎服三錢漿水一盞同煎至七分和滓温¶
　　服¶
治年髙上氣喘促睡卧難禁¶
　右蘿蔔子搗羅為末白湯浸調五六錢食後服之或¶
　　炒或用糖蜜作劑為丸服之¶
<pb:KR3e0051_WYG_015-42b>¶
麻黄湯　治因風寒衣服单薄致嗽¶
　　麻黄(不去/節)　甘草(生/用)　杏仁(生/用)¶
　右為麄末毎服三二錢水煎温服¶
　　　　心氣疼痛第九¶
失笑散　治急心痛并男子小腸氣¶
　　五靈脂(半/兩)　蒲黄(半兩/炒)¶
　右為末毎服三錢醋半盞煎二沸再入水半盞再煎¶
　　二沸空心食前和滓温服之¶
<pb:KR3e0051_WYG_015-43a>¶
又方　醋一盞加生白礬一小塊如皂子大同煎至七¶
　　分温服立愈¶
又方¶
　　髙良薑(半/兩)　山梔子(半/兩)　蔚金(半/兩)¶
又方　以新嫩槐枝一握切去兩頭水二盞煎至一盞¶
　　去滓分二服熱服¶
又方¶
　　没藥　乳香　薑黄　𤣥胡索　已上各等分¶
<pb:KR3e0051_WYG_015-43b>¶
　右為末毎服三錢水煎食後服之¶
　　　　小腸疝氣第十¶
抽刀散¶
　　川楝子(一兩破四分芭荳三箇/同炒黄色去芭荳用之)　茴香(一兩塩炒/黄色去鹽)¶
　　(用/之)¶
　右為細末毎服三錢葱白酒調下空心服之¶
治隂痛不可忍¶
　　呉茱萸(二兩洗七遍/焙乾㣲炒)　㯽榔(一/兩)　茴香(一/兩)¶
<pb:KR3e0051_WYG_015-44a>¶
　右為細末醋糊為丸熱酒送下十丸食前服之¶
治偏腫　　茴香　　甘遂¶
　右二味各等分為末酒調二錢食前服¶
又方　巴㦸(去/心)　川練(炒/)　茴香(炒/)¶
　等分為末温酒調二錢服之¶
治小兒疝氣腫硬¶
　　地龍(不去/土)　為末唾津調塗病處¶
治小腸氣痛¶
<pb:KR3e0051_WYG_015-44b>¶
　　全蝎(一/兩)　　茴香(一兩/炒黄)¶
　右為細末醋糊和丸如梧桐子大如發時毎服五七¶
　　十丸温酒送下食前¶
治小便渾濁如精之状¶
　　没藥　木香　當歸　已上各等分¶
　右為末以刺棘心自然汁為丸如桐子大毎服五七¶
　　丸食前塩湯下¶
治小便頻滑數不禁¶
<pb:KR3e0051_WYG_015-45a>¶
　　知母　黄蘗　已上各等分¶
　右剉碎酒浸透炒微黄為末水丸梧桐子大如服藥¶
　　前一日休喫夜飯來日空心立服米飲湯下一百¶
　　丸只服一服効後喫淡白粥一頓¶
蕩疝丹¶
　　川練子(炒/)　茴香(炒/)　破故紙(炒/)　已上各半兩¶
　　黑牽牛(二/錢)　青皮　陳皮(已上各/三錢)　廣茂(四/錢)¶
　　木香(四/錢)¶
<pb:KR3e0051_WYG_015-45b>¶
　右八味為細末用好酒打麵糊為丸如桐子空心食¶
　　前温酒下三十丸¶
灸疝法放疝邊竪紋左右交弦灸七壯¶
　　　　腸風下血第十一¶
神應散　治腸風痔漏¶
　　牛頭角腮(一隻酌/中者)　猪牙皂角(七/定)　穿山甲(四十/九片)¶
　　(或圓取或四方/取或一字取)　蝟皮(一/兩)　蛇退皮(一/條)¶
　右五味鎚碎盛在小口磁器内塩泥固定日中曝乾¶
<pb:KR3e0051_WYG_015-46a>¶
　　瓶口㣲露出煙用文武火燒紅赤煙㣲少取出放¶
　　冷為細末如服藥日先一日臨卧細嚼胡桃仁半¶
　　箇如糊用温醇糯酒一盞送下不語便睡至次日¶
　　交五更服藥驗病年月遠近或秤三錢五七錢用¶
　　水半大碗醇糯酒半大盞相合熱和藥服之至辰¶
　　時再服¶
　又一服再依前服藥不湏用胡桃仁久病不過七服¶
　　忌油膩魚鱉雞兎猪犬等物大有神効¶
<pb:KR3e0051_WYG_015-46b>¶
温白丸　治臓毒下血¶
　　椿根白皮(凡引者去麄皮/酒浸晒乾服)¶
　右為末棗肉為丸如梧桐子大毎服三五十丸淡酒¶
　　送或酒糊丸¶
治脫肛痔漏¶
　　胡荽子(一/升)　乳香(少/許)　粟糠(半升或/一升)¶
　右先泥成爐子止留一小眼可抵肛門大小不令透¶
　　煙火薰¶
<pb:KR3e0051_WYG_015-47a>¶
治脫肛¶
　　曼陁羅花子　蟬殻(一/對)　橡椀(十六/箇)¶
　右搗碎水煎三五沸入朴硝熱洗其肛自上¶
治痔漏下血不止¶
　　紫皮蒜(十箇獨/科者妙)　大椒(六十/箇)　荳䜴(四/兩)¶
　右搗爛為泥丸弹子大空心細嚼一丸鹽湯下日三¶
　　服¶
治痔漏¶
<pb:KR3e0051_WYG_015-47b>¶
　　白牽牛頭末(四/兩)　没藥(一/錢)¶
　右同為細末如欲服藥先一日不食晩飯明日空心¶
　　將獖猪精肉四兩燒令香熟薄批摻藥末在内裹¶
　　之漸又細嚼食盡然後用宿蒸餅壓之取下膿血¶
　　為効量病大小虛實加减服之忌油膩濕麵酒色¶
　　三日外不忌一服必効或用淡水煑肉熟用上法¶
　　亦可又云服前一日不食午飯并夜飯明日空心¶
　　用之¶
<pb:KR3e0051_WYG_015-48a>¶
又方　黑白牽牛一合炒黄為末猪肉四兩切碎炒熟¶
　　與藥末攪勻只作一服用新白米飯三二匙壓之¶
　　取下白䖝為効¶
又坐藥　鯉魚鱗二三甲以薄編蠒裹如棗核様納之¶
　　痛即止¶
净固丸　治痔漏下血痒痛¶
　　槐花(炒/)　枳殻(去/瓤)　已上各一兩¶
　右為細末醋糊為丸如梧桐子大毎服二十丸米飲¶
<pb:KR3e0051_WYG_015-48b>¶
　　湯下空心食前十服見効¶
黄連貫衆散　治腸風下血¶
　　黄連　雞冠花　貫衆　大黄　烏梅　已上各¶
　　一兩　甘草(三錢/炙)　枳殻(炮/)　荆芥　已上各一¶
　　兩¶
　右為細末毎服二大錢温米飲調服食前¶
槐荆丸　治痔漏¶
　　荆芥　槐花　等分為末水煎一大椀服丸亦可¶
<pb:KR3e0051_WYG_015-49a>¶
又方　荳䜴(炒/)　槐子(炒/)　各等分¶
　右為末毎服一兩水煎空心下¶
薰渫藥　鳯眼草　赤皮葱　椒¶
　三味搗麄同漿水滚過坐盆令熱氣薰痔但通手渫¶
　　之如此不過三次愈矣¶
　　　　小兒病證第十二¶
治小兒脾疳　蘆薈　史君子　已上各等分¶
　右為細末米飲調下一二錢服之¶
<pb:KR3e0051_WYG_015-49b>¶
玉筯散　治小兒馬脾風¶
　　甘草(一寸/水煎)　甘遂末(一/字)¶
　右同油蜜生薑銀釵兒攪調下後用冷水半盞調奪¶
　　命散¶
奪命散　治小兒胸膈喘滿¶
　　㯽榔　大黄　黑白牽牛　各等分皆當各半生¶
　　熟用之¶
　右為細末蜜水調服¶
<pb:KR3e0051_WYG_015-50a>¶
治小兒斑瘡入眼¶
　　麩炒蒺藜炙甘草　羌活防風等分搗¶
　　毎服二錢漿水下　撥雲見日直到老¶
治瘡疹黑陷¶
　　鐡脚威靈仙(一錢/炒末)　腦子(一/分)¶
　右為末用温水調下服之取下瘡痂為効¶
治小兒黄瘦腹脹　　乾雞糞(一/兩)　丁香末(一/錢)¶
　右為末蒸餅為丸如小荳大毎服二十丸米飲湯送¶
<pb:KR3e0051_WYG_015-50b>¶
　　下¶
黄連散　治小兒頭瘡¶
　　川黄連　黄蘗(去麄/皮)　草决明　輕粉　已上各¶
　　等分¶
　右為細末用生小油調藥於瘡上塗之立愈¶
治斑瘡倒壓方¶
　　胡桃(一箇燒/灰存性)　乾胭脂(三/錢)¶
　右為末用胡荽煎酒調下一錢服之¶
<pb:KR3e0051_WYG_015-51a>¶
又方　人牙燒灰存性研入麝香少許毎服三錢温酒¶
　　調下少許服之無時¶
又方　小猪兒尾尖取血三五㸃研入腦子少許新水¶
　　調下食後與服之¶
又方　人中白臈月者最佳通風處以火煆成煤水調¶
　　三五錢陷者自出¶
消毒散　治瘡疹巳未出咽㗋腫痛¶
　　牛旁子(二兩/炒)　甘草(半兩/剉炒)　荆芥(一/分)¶
<pb:KR3e0051_WYG_015-51b>¶
　右為麄末毎服三錢水一盞半煎至七分去滓温服¶
　　無時¶
治小兒斑瘡入眼¶
　　猪懸蹄甲(二兩乾鍋内鹽泥/固塗燒焦為末)　蝉殻(二兩去土/取末一兩)¶
　　羚羊角(鎊為細末/用研之)¶
　右二味為末研入羚羊角細末一分拌勻毎用一字¶
　　百日外兒服半錢三歳已上服三錢新水或温水¶
　　調下日三四服夜一二服一年已外則難治之¶
<pb:KR3e0051_WYG_015-52a>¶
又方　透耳藥¶
　　朱砂(一/錢)　粉霜(八/分)¶
　右研為細末水調少許用匙杓頭傾一兩㸃於耳内¶
　　中後用¶
　　白菊花　菉荳皮　糓精草　夜明沙¶
　右四味為末用米泔半椀熬成去滓入乾柿十餘箇¶
　　再同熬每日喫三兩箇仍飲煑乾柿湯¶
又方　治小兒斑瘡入眼¶
<pb:KR3e0051_WYG_015-52b>¶
　　朱砂　腦子　水銀　麝香　已上各等分¶
　右四味研為細末用水銀調滴入耳中¶
發斑藥　　珠子七箇(研碎用新水/調勻服之)¶
　　　　破傷風邪第十三(隂毒傷寒亦附于此/)¶
長砂奪命丹¶
　　鳯凰臺　川烏頭(生已上/各二錢)　麝香(少/許)　朱砂(少/許)¶
　右為細末棗肉和為丸如弹子大朱砂為衣鰾酒送¶
　　下量病人年甲虛實加减用之小兒半丸以吐為¶
<pb:KR3e0051_WYG_015-53a>¶
　　度不止以葱白湯解之¶
治破傷風¶
　病人耳塞并爪甲上刮末唾津調塗瘡口上立効無¶
　　瘡口者難用¶
治破傷風¶
　　烏稍尾(一/箇)　兩頭尖(四/箇)　全蝎(四/箇)¶
　右三味為細末另用石灰(五升/)柴灰(五升/)沸湯(五升/)¶
　　淋灰水澄清下藥熬之鐡鍋器内攪成膏子如稠¶
<pb:KR3e0051_WYG_015-53b>¶
　　用唾津調先用温漿水洗凈瘡口後塗藥即時藥¶
　　行吐黄水一日以新水漱口即愈¶
又方　天南星(半生/半熟)　防風(去/蘆)　二味各等分¶
　右為末清油調塗瘡上追出黄水為驗¶
又方　白芷(生/用)　草烏頭尖(生用/去皮)　二味等分¶
　右為末毎用半錢冷酒一盞入葱白少許同煎服之¶
　　如人行十里以葱白熱粥投之汗出立愈甚者不¶
　　過二服¶
<pb:KR3e0051_WYG_015-54a>¶
又方蜈蚣散¶
　　蜈蚣頭　烏頭尖　附子底　蝎梢　四味各等¶
　　分¶
　右為細末毎用一字或半字熱酒調下如噤了牙關¶
　　用此藥斡開灌之¶
治隂毒傷寒破傷風¶
　　草烏頭(七箇文武火/燒熟去牙頭)　麝香(半/錢)　朱砂(一/錢)¶
　右為細末毎服一字以熱酒調下食前服之汗出為¶
<pb:KR3e0051_WYG_015-54b>¶
　　度忌猪兎魚鱉&KR0008;羖肉¶
治隂毒傷寒¶
　用芥末以新水調膏藥貼臍上汗出為効¶
又方　以牡蠣乾薑末新水調塗手心握外腎汗出為¶
　　　効¶
　　　　諸風疾證第十四¶
不老丹　治一切諸風常服烏髭注顔明目延年¶
　　蒼术四斤(米泔浸軟竹刀子刮去皮切作片子内/一斤用椒三兩去白炒黄去椒一斤塩)¶
<pb:KR3e0051_WYG_015-55a>¶
　　(三兩炒黄去鹽一斤好醋一升煮/汁盡一斤好酒一升煑令汁盡)¶
　　何首烏二斤(米泔浸軟竹刀子刮去皮切作片子/用瓦甑蒸先鋪黒荳三升乾棗二升)¶
　　(上放何首烏上更鋪棗二升黑荳三升用炊单/復著上用盆合定候荳棗香熟取出不用棗荳)¶
　　地骨皮(去麄皮/秤二斤)¶
　右件於石臼内搗為細末候有椹汁搜和如軟麵劑¶
　　相似磁盆内按平上更用椹汁藥上髙三指用紗¶
　　綿帛覆䕶之晝取太陽夜取太隂使乾再搗羅為¶
　　細末煉蜜和丸如梧桐子大空心温酒下六十丸¶
<pb:KR3e0051_WYG_015-55b>¶
　　忌五辛之物¶
四仙丹¶
　　　春甲乙採杞葉　　夏丙丁採花¶
　　　秋庚辛採子　　　冬壬癸採根皮¶
　右為細末以桑椹汁為丸毎服五十丸茶清酒任下¶
起死神應丹　治癱瘓四肢不舉風痺等疾¶
　　蔴黄(去根節河水五升熬/去滓可成膏子五斤)　白芷(二/兩)　桑白皮(二/兩)¶
　　蒼术(二兩/去皮)　甘松(二兩/去土)　川芎(三/兩)　苦參(三兩/半)¶
<pb:KR3e0051_WYG_015-56a>¶
　　加浮萍(二/兩)¶
　已上各為細末用膏子和丸如弹子大毎服一丸温¶
　　酒一盞化下臨卧服之微汗出勿慮如未安隔三¶
　　二日再服手足即時輕快及治卒中風邪涎潮不¶
　　利小兒驚風服之立効¶
愈風丹¶
　　芍藥　川芎　白殭蚕(炒/)　桔梗　細辛(去/葉)　𦍑¶
　　活　已上各半兩　麻黄(去/節)　防風(去/蘆)　白芷¶
<pb:KR3e0051_WYG_015-56b>¶
　　天麻　全蝎(炙已上/各一兩)　甘草(三/錢)　南星(半兩生/薑製)¶
　　朱砂(半兩/為衣)¶
　右為細末煉蜜為丸如弹子大毎服一丸細嚼茶酒¶
　　吞下¶
香芎散　治偏正頭風¶
　　貫芎　香附子(炒/)　石膏(亂紋者/良水飛)　白芷　甘草¶
　　薄荷　已上各一兩　一方川烏頭(半兩炮去/臍皮用之)¶
　右為細末毎服二錢温酒或茶清調下服之¶
<pb:KR3e0051_WYG_015-57a>¶
妙功十一丸　治癎¶
　　丁香　木香　沉香　乳香　麝香　荆山稜(炮/)¶
　　廣茂(炮/)　黑牽牛(㣲/炒)　黄連　雷丸(炒/)　鶴虱(炒/)¶
　　胡黄連　黄芩　大黄(焙/)　陳皮　青皮　雄黄¶
　　熊膽　甘草(炙/)　各二錢半　亦小荳(三百六/十粒煑)¶
　　白丁香(直尖者三/百六十箇)　輕粉(四/錢)　芭荳(七/箇)¶
　右二十三味為細末赤小荳爛煑研泥同蕎麵打糊¶
　　和作十一丸朱砂為衣隂乾服時水浸一宿化一¶
<pb:KR3e0051_WYG_015-57b>¶
　　丸大便出隨病各有形状取出為驗或作化一畨¶
　　不可再服曽經火灸者不治逺年愈効¶
朱砂滚涎散　治五癎¶
　　朱砂(水/飛)　白礬(生/用)　亦石脂　消石　已上各等¶
　　分¶
　右同為細末研蒜膏如丸菉荳大毎服三十丸食後¶
　　荆芥湯下¶
又方　末砂不以多少水飛研為細末¶
<pb:KR3e0051_WYG_015-58a>¶
　右用猪心血浸蒸餅為丸如菉荳大毎服二十丸空¶
　　心金銀湯下之¶
治諸風疥癬及癩¶
　　浮萍(一/兩)　荆芥　川芎　甘草　麻黄　已上各¶
　　半兩　或加芍藥　當歸¶
　右為麄末毎服一兩水一椀入葱白根荳䜴同煎至¶
　　一半無時服汗出為度¶
治癩塗眉法¶
<pb:KR3e0051_WYG_015-58b>¶
　　半夏(生/用)　羊糞(燒/)　已上各等分¶
　右為末生薑自然汁調塗¶
五九散　治癩¶
　　地龍(去/土)　蝉殻　白殭蚕　凌霄　全蝎¶
　　已上各等九箇¶
　右同為末只作一服熱酒調下浴室中汗出粘臭氣¶
　　為効¶
苦參散　治癘風¶
<pb:KR3e0051_WYG_015-59a>¶
　　苦參(取頭末/秤二兩)　猪肚(一箇/去脂)¶
　右以苦參末摻猪肚内用線縫合隔宿煑軟取出洗¶
　　去元藥先不喫飯五頓至第二日先飲新水一盞¶
　　後将猪肚食之如吐了再食之食罷待一二時用¶
　　肉湯調無憂散五七錢取出小虫一二萬為効後¶
　　用皂角一斤不蛀者去皮弦及子搥碎用水四椀¶
　　煑至一椀用生絹濾去滓再入苦參末攪熟稀麵¶
　　糊膏子相似取出放冷後入餘藥相和藥附于後¶
<pb:KR3e0051_WYG_015-59b>¶
　　何首烏(二/兩)　防風(一兩/半)　芍藥(五/錢)　人參(三/錢)¶
　　當歸(一兩/焙)¶
　右為細末入皂角膏子為丸如桐子大毎服三五十¶
　　丸温酒或茶清送下不計時候日進三服後用苦¶
　　參荆芥麻黄煎湯洗冷¶
　　　　水腫黄疸第十五¶
治通身黄腫¶
　　苽蒂焙乾三四錢¶
<pb:KR3e0051_WYG_015-60a>¶
　右為細末毎用半字於鼻内吹上日一度併吹三日¶
　　如不愈後用黄芩末之煎湯五錢下¶
治蠱氣¶
　　取環腸草不以多少㬠乾水煎利小便為度¶
治黄疸面目遍身如金色¶
　　苽蒂(一十/四箇)　母丁香(一/箇)　黍米(四十/九粒)¶
　右先搗苽蒂為末次入二味同為細末毎用半字夜¶
　　卧令病人先噙水一口兩鼻内各半字吐了水令¶
<pb:KR3e0051_WYG_015-60b>¶
　　病人便睡至夜或明日取下黄水旋用熟帛揾了¶
　　直候取水定便服黄連散病輕者五日重者半月¶
黄連散　治黄疸大小便秘澁壅熱¶
　　黄連(三/兩)　川大黄(二兩剉碎醋/拌炒過用之)　黄芩　甘草(炙/)¶
　　各一兩¶
　右為細末毎服二錢食後温水調下一日三服¶
　治水腫不利小便非其法也故内經云濕氣在上以¶
　　苦吐之濕氣在下以苦㵼之吐㵼後長服益元散¶
<pb:KR3e0051_WYG_015-61a>¶
　　加海金沙煎以長流水服之則愈矣大忌脚膝上¶
　　針刺出水取一時之効後必死矣尤忌房室濕麵¶
　　酒醋鹽味犯之必死¶
木通散　治水腫¶
　　海金沙　舶上茴香　巴㦸　大㦸　甘遂¶
　　芫花　木通　滑石　通草　已上各等分¶
　右為細末毎服三錢以大麥麵和作餅子如當二錢¶
　　大爛嚼生姜湯送下¶
<pb:KR3e0051_WYG_015-61b>¶
　　　　下痢泄㵼第十六¶
治痢¶
　　紫苑　桔梗　赤芍藥　白术　已上各等分¶
　右為細末毎服三五錢細切羊肝拌之作麵角兒燒¶
　　服之後用白湯送下食前¶
治痢¶
　杜蒺藜炒碾為末酒調下三兩服¶
蒜豉丸　治痢¶
<pb:KR3e0051_WYG_015-62a>¶
　　蒜為泥　豉為末¶
　右二味相和作丸如梧桐子大米飲湯下五七十丸¶
　　食前¶
治大人小兒吐㵼腹脹胸膈痞閉¶
　　五靈脂　青皮　陳皮　硫黄　芒硝　已上各¶
　　等分¶
　右將硝黄於銚子内以文武火鎔開用匙刮聚自然¶
　　結成砂子取出研碎與前三藥同末麵糊為丸如¶
<pb:KR3e0051_WYG_015-62b>¶
　　菉荳大小兒麻子黄米大毎服二十丸量虛實加¶
　　减米飲湯送下無時¶
又方治瀉　車前子不以多少¶
　右為細末毎服二錢米飲湯調下服之水糓分吐瀉¶
　　止¶
　　　　諸雜方藥第十七¶
治消渴　揀黄連(二兩八/九節者)¶
　右剉如㕮咀以水一椀煎至半椀去滓頓服之立止¶
<pb:KR3e0051_WYG_015-63a>¶
百日還丹¶
　　佛茄子　樟柳根　已上各等分¶
　右為末枸杞汁和為丸如雞頭大毎服十丸新水送¶
　　下¶
酒癥丸¶
　　芭荳(十六/箇)　全蝎(十五/箇)　雄黄(一/塊)　白麵(五/兩)¶
　右為末硏勻滴水丸如豌豆大毎服一丸如痛飲者¶
　　二丸¶
<pb:KR3e0051_WYG_015-63b>¶
立應丸　治臓腑泄痢膿血不止腹中疼痛¶
　　乾姜(一兩炮/叧末)　百草霜(一/兩)　連皮芭荳(一兩/炒)¶
　　杏仁(一兩同芭荳和皮炒黒/色杵為泥後入霜研)¶
　右用黄臘四兩鎔開䗶次入前四味用鐡器攪勻旋¶
　　丸桐子大毎服三五丸甘草湯下白痢用乾姜湯¶
　　下食前若水㵼温水下¶
反胃　黄蘗末熱酒調三五錢食後服之¶
治小便多(滑數/不禁)¶
<pb:KR3e0051_WYG_015-64a>¶
　　金剛骨為末以好酒調下三錢服之¶
又方　白茯苓(去黒/皮)　乾山藥(去皮白礬水内湛/過慢火焙乾用)¶
　右二味各等分為細末稀米飲調下服之¶
治卒淋痛¶
　　芫花(三/錢)　　茴香(二錢㣲/炒黄)¶
　右為細末水煎服之¶
治趼方¶
　　以水調白麵稀稠得所糊趼上以紙封之明日便¶
<pb:KR3e0051_WYG_015-64b>¶
　　乾如不曽破者剥去麵便行¶
治大便秘¶
　　生麻子不以多少研爛水調服之¶
坐劑治大便久秘攻之不透者用之¶
　　又用蜜不計多少慢火熬令作劑稀則粘手硬則¶
　　脆稀稠得所堪作劑搓作劑様如棗核大麄如筯¶
　　長一寸許蘸小油内于肛門中坐良久自透有加¶
　　塩少許以素問鹹以軟之¶
<pb:KR3e0051_WYG_015-65a>¶
交加飲子　治久瘧不已山嵐瘴氣¶
　　肉荳蔲(十一箇麵/裹燒一箇)　草荳䓻(二箇同/上法用)　厚朴(二寸/一半)¶
　　(生用一半熟用/生姜製過用之)　甘草(二寸半一半生/用一半炙用)　生薑(二/塊)¶
　　(如棗紙裹煨/半生半熟)¶
　右為末毎服分一半水一椀銀石器内煎至一大盞¶
　　去滓温服發日空心未愈則再服¶
天真丸　補虛損¶
　　佛袈裟男用女女用男以新水四擔洗盡血水以¶
<pb:KR3e0051_WYG_015-65b>¶
　　酒煑爛為泥¶
　　葳靈仙(一/兩)　當歸(半/兩)　&KR1190;砂(一/兩)　蓮子肉(三兩/炒熟)¶
　　乾地黄(一兩/酒浸)　廣茂(半/兩)　甘草(二/兩)　牡丹皮(一/兩)¶
　　牛膝(一兩/酒浸)　木香(半/兩)　白术(一/兩)　白茯苓(一/兩)¶
　右為細末與君主同搗羅為細末酒浸蒸餅為丸梧¶
　　桐子大毎服三五十丸日三服¶
取雕青¶
　　水蛭取隂乾為末先以白馬汗擦青處後用白馬¶
<pb:KR3e0051_WYG_015-66a>¶
　　汗調藥塗之¶
治蚰蜒入耳中¶
　右用貓尿灌耳中立出取貓尿用盆盛貓以生薑擦¶
　　牙¶
又方　黑驢乳灌耳中亦出¶
又方　以濕生䖝研爛塗於耳邊自出¶
　　　　辟糓絶食第十八¶
　　大荳五升(淘净蒸三遍/去皮為細末)　大麻子五升(湯浸一宿/漉出蒸三)¶
<pb:KR3e0051_WYG_015-66b>¶
　　(遍令口開去/皮為細末)　糯米五升(淘凈共白茯/苓一處蒸熟)　白茯苓¶
　　五兩(去皮同上糯米/一處蒸熟為用)¶
　右將麻仁末一處搗爛如泥漸入豆黄末同和勻便¶
　　團如拳大再入甑蒸從初更着火至半後夜住火¶
　　至寅時出甑午時㬠乾搗為末服之以飽為度不¶
　　得喫一切物用麻子汁下第一頓一月不飢第二頓¶
　　四十日不飢第三頓一千日不飢第四頓永不飢¶
　　顔色日增氣力加倍如渴飲麻仁汁轉更不渴滋¶
<pb:KR3e0051_WYG_015-67a>¶
　　潤五臓若待喫食時分用葵菜子三合為末煎湯¶
　　放冷服之取其藥如後初間喫三五日白米稀粥¶
　　湯少少喫之三日後諸般食飲無避忌此藥大忌¶
　　欲事¶
又方　於苓餅子¶
　　白茯苓四兩為末　　頭白麵一二兩¶
　右同調水煎餅麵稀調以黄䗶代油煿成煎餅䗶可¶
　　用三兩飽食一頓便絶食至三日覺難受三日後¶
<pb:KR3e0051_WYG_015-67b>¶
　　氣力漸生熟菓芝蔴湯米飲凉水㣲用些小潤腸¶
　　胃無令涸竭開食時用葵菜湯并米飲稀粥少少¶
　　服之¶
又方　保命丹¶
　　人參(五/兩)　麻子仁(二兩炒/去皮)　乾地黄　苽蔞子(炒/)¶
　　兎絲子(酒/浸)　已上各二兩　生地黄　乾大棗(各/三)¶
　　(兩/)　大荳黄(一升煮/去沫)　黑附子(一兩生用一/兩炮去皮)　白¶
　　茯苓　茯神　地骨皮(去麄/皮)　蔓精子(煮/熟)　杏仁¶
<pb:KR3e0051_WYG_015-68a>¶
　　(去皮/尖炒)　麥門冬(炒去/心用)　地膚子(蒸七/遍)　黍米作粉¶
　　粳米作粉　白糯米作粉　天門冬(去/心)　車前子¶
　　(蒸/)　側栢葉(煮三/遍)　已上各二兩半¶
　右同為細末各㨂選精粹者臈月内合者妙他時不¶
　　可合日月交蝕不可合如合時湏揀好日凈室焚¶
　　香志心脩合勿令雞犬婦人見又将藥末用䗶一¶
　　斤半濾去滓白蜜一斤共二斤半一處鎔開和勻¶
　　入臼杵二千下㣲入酥油丸如梧桐子大毎服十¶
<pb:KR3e0051_WYG_015-68b>¶
　　丸服至五日如來日服藥隔宿先喫糯米一頓粳¶
　　米白麵皆可次日空心用糯米粥飲送下如路行¶
　　人服遇如好食喫不妨要止便止如喫些小蒸餅¶
　　爛嚼嚥或乾菓子以助藥力不喫更妙忌塩醋日¶
　　後退下藥來於長流水中洗净再服可百年不飢¶
　¶
　¶
　儒門事親卷十五¶
