# -*- mode: mandoku-view; -*-
#+TITLE: 儒門事親
#+DATE: 2015-08-24 23:05:54.052684
#+PROPERTY: ID KR3e0051
#+PROPERTY: BASEEDITION WYG    
#+PROPERTY: JUAN 卷五
<pb:KR3e0051_WYG_005-1a>¶
欽定四庫全書¶
　儒門事親卷五¶
　　　　　　　　　　　　金　張從正　撰¶
　　瘡癤瘤腫五十一¶
夫大人瘡癤小兒赤瘤腫發之時疼痛不止内經曰夫¶
　諸痛痒瘡瘍皆生於心火可用一呪法禁之法者是¶
　心法呪曰¶
　　　　　龍鬼流兮諸毒腫　癰瘡膿血甚被痛¶
<pb:KR3e0051_WYG_005-1b>¶
　　　　　忘心稱念大悲呪　三唾毒腫隨手消¶
　右一氣念呪三遍望日月燈火取氣一口吹在瘡腫¶
　丹瘤之上右手在瘡上虚收虚撮三次左手不動每¶
　一氣念三遍虚收虚撮三次百無禁忌如用之時心¶
　正為是此法得於祖母韓氏相傳一百餘年用之救¶
　人百發百中若不食葷酒之人其法更靈病瘡腫者¶
　大忌雞猪魚兎發熱動風之物此法不得輕侮無藥¶
　處可用之¶
<pb:KR3e0051_WYG_005-2a>¶
　　瘡腫丹毒五十二¶
夫大人小兒瘡腫丹毒發熱疼痛不止者有一法面北¶
　端想北海雪浪滔天冰山無際大寒嚴冷之氣取此¶
　氣一口吹在瘡腫處立止用法之人大忌五辛之菜¶
　五厭之肉所病之人切忌雞猪魚兔酒醋濕麵等物¶
　無藥之處可用此法救之¶
　　凍瘡五十三¶
夫凍瘡者因寒月行於氷雪中而得之有經年不愈用¶
<pb:KR3e0051_WYG_005-2b>¶
　陂野中净土曝乾以大蒜搗如泥和土揑作餅子如¶
　大觀錢厚薄量瘡口大小而貼之泥餅子上以火艾¶
　灸之不計艾壯多少以泥乾為度去乾餅以換濕餅¶
　貼定灸之不問灸數多少有灸一二日者直至瘡痂¶
　内覺痒㣲痛是凍瘡活也然後口含漿水澄清用雞¶
　翎一二十莖縳作刷子於瘡口上洗净以此而洗之¶
　後肌膚損痛也用軟帛拭乾次用木香㯽榔散傅之¶
　夏月醫之大妙¶
<pb:KR3e0051_WYG_005-3a>¶
　　金瘡五十四¶
夫一切刀箭所傷有刀箭藥用風化石灰一斤龍骨四¶
　兩二味為細末先於端四日採下刺薊菜於端午日¶
　五更合杵臼内搗和得所團作餅子若酒麴中心穿¶
　眼懸於背隂處隂乾搗羅為細末於瘡口上摻貼亦¶
　治裏外臁并諸瘡腫大効¶
　又有呪法　呪曰¶
　　今日不祥　正被某傷　一禁不疼¶
<pb:KR3e0051_WYG_005-3b>¶
　　二禁不痛　三禁不膿不作血¶
　　急急如律令奉勑攝¶
　又每念一遍以右手收一遍收在左手中如此七遍¶
　則放手吹去却望太陽取氣一口吹在所傷處如隂¶
　晦夜間望北斗取氣亦得所傷之人大忌雞猪魚兎¶
　酒醋熱麵動風之物如食之則瘡必發¶
　又一法　　黙想東方日出始取氣一口日出一半¶
　取氣一口日大圎滿取氣一口吹在所傷之處如此¶
<pb:KR3e0051_WYG_005-4a>¶
　三次則止用法之人並無所忌所傷之人禁忌同前可於¶
　無藥之處用之¶
　　誤吞銅鐵五十五¶
夫誤吞銅鐵以至羸瘦者宜用肥猪豚與葵菜羮同飱¶
　數頓則銅鐵自然下也神驗如不食葷腥者宜以調¶
　胃承氣湯大作其劑下之亦可也¶
　　魚刺麥芒五十六¶
夫魚刺麥芒一切竹木籖刺咽喉及鬚髪惹伴在咽嗌¶
<pb:KR3e0051_WYG_005-4b>¶
　中不能下者内經曰不因氣動而病生於外可用道¶
　藏經一呪法治之¶
　呪曰　　吾請老君東流順　　老君奉勑攝攝攝¶
　法毒水吾託大帝尊不到稱吾者各各現帝身急急¶
　如律令奉勑攝一氣念遍又以左手屈中指無名指¶
　作三山印印上坐净水一盞右手掐卯文作金鎗印¶
　左手在下右手在上左手象地右手象天虚挽虚卓九¶
　次為定左足横右足竪作丁字立如作法時望日月¶
<pb:KR3e0051_WYG_005-5a>¶
　燈火取氣一口吹在盞内此法百無禁忌用法之時¶
　以正神氣是也如所傷物下不可便與米湯米飯喫¶
　恐米粒誤入瘡口中潰作膿也姑以拌麵羮飬之數日¶
　可也¶
　　蛇䖝所傷五十七¶
夫大咬蛇傷不可便貼膏藥及生肌散之類謂毒氣不¶
　出也内經曰先治内而後治外可也當先用導水丸¶
　禹功散或通經瀉十餘行即時痛减腫消然後用膏¶
<pb:KR3e0051_WYG_005-5b>¶
　藥生肌散傅貼愈此是先治内而後治外之法也¶
　　杖瘡五十八¶
夫一切䖝獸所傷及背瘡腫毒杖瘡焮發或透入裏者¶
　可服木香㯽榔丸七八十丸至百丸或百五十丸至¶
　二百丸生薑湯下過五七行量虚實加减則可矣¶
　　禁蝎五十九¶
夫禁蝎有一呪法　呪曰¶
　　　玉女傳仙攝　　　　勑斬蛜蜥滅¶
<pb:KR3e0051_WYG_005-6a>¶
　右如有蝎螫之人來求治者於蝎螫處望而取氣一¶
　口黙念七遍怒著作法吹在蝎螫處内經曰蜂蠆之¶
　毒皆属於火可用新水一盆浸之如浸不得處速以¶
　手帛蘸水搭之則痛止也用法之人大忌五厭肉¶
　　落馬墜井六十¶
夫一切男子婦人落馬墜井因而打撲便生心恙是痰¶
　涎發於上也内經曰不因氣動而病生於外可用三¶
　聖散空心吐訖如本人虚弱疲瘁可用獨聖散吐之¶
<pb:KR3e0051_WYG_005-6b>¶
　吐訖可服安魂寧魄之藥定志丸酸棗仁伏神之類¶
　是也¶
　　婦人月事沉滯六十一¶
夫婦人月事沉滯數月不行肌肉不减内經曰此名為¶
　瘕為沉也沉者月事沉滯不行也急宜服桃仁承氣¶
　湯加當歸大作劑料服不過三服立愈後用四物湯¶
　補之更可用宣明方㯽榔丸¶
　　血崩六十二¶
<pb:KR3e0051_WYG_005-7a>¶
夫婦人年及四十以上或悲哀太甚内經曰悲哀太甚¶
　則心系急心系急則肺布葉舉而上焦不通熱氣在¶
　中故經血崩下心系者血山也如久不愈則面黄肌¶
　痩慎不可與燥熱之藥治之豈不聞血得熱而流散先¶
　以黄連解毒湯次以凉膈散四物湯等藥治之而愈¶
　四物者是凉血也乃婦人之仙藥也量虚實加减以¶
　意消息用之¶
　　腰跨疼痛六十三¶
<pb:KR3e0051_WYG_005-7b>¶
夫婦人腰跨疼痛兩脚麻木惡寒喜暖者内經曰乃¶
　是風寒濕痺先可服除濕丹七八十丸量虚實以意¶
　加减次以禹功散投之瀉十餘行清冷積水青黄涎¶
　沫為騐後以長流水同生薑棗煎五苓散服之風濕¶
　散而血氣和也¶
　　頭風眩運六十四¶
夫婦人頭風眩運登車乗船亦眩運眼澁手麻髪退健¶
　忘喜怒皆胸中有宿痰之使然也可用苽蔕散吐之¶
<pb:KR3e0051_WYG_005-8a>¶
　吐訖可用長流水煎五苓散大人參半夏丸兼常服¶
　愈風餅子則愈矣¶
　　經血暴下六十五¶
夫婦人年及五十以上經血暴下者婦人經血終於七¶
　七之數數外暴下内經曰火主暴速亦因暴喜暴怒¶
　憂結驚恐之致然也慎不可作冷病治之如下峻熱¶
　之藥則死止可用黄連解毒湯以清於上更用蓮殻¶
　灰㯶毛以滲於下然後用四物湯加𤣥胡散凉血和¶
<pb:KR3e0051_WYG_005-8b>¶
　經之藥是也¶
　　赤白帶下六十六¶
夫婦人赤白帶下或出白物如脂可服導水丸禹功散¶
　或单用無憂散量虚實加减瀉訖次用桂苓丸五苓¶
　散葶藶木香散同治濕治瀉法治之或用獨聖散上涌¶
　亦可也室女亦可¶
　　月事不來六十七¶
夫婦人月事不來室女亦可内經曰月事不來者是胞¶
<pb:KR3e0051_WYG_005-9a>¶
　脉閉也胞脉者属火而絡於脬中令氣上廹肺心氣¶
　不得下通故月事不來也可用茶調散吐之吐訖可¶
　用玉燭散當歸散或三和湯桂苓白木散柴胡飲子¶
　量虚實選而用之降心火益腎水開胃進食分隂陽¶
　利水道之藥是也慎勿服峻熱之藥若服之則變成¶
　肺痿骨蒸潮熱咳嗽咯膿嘔血而喘小便澁滯寢汗¶
　不已漸至形痩脉大雖遇良醫亦成不救嗚呼人之¶
　死者豈為命耶¶
<pb:KR3e0051_WYG_005-9b>¶
　　婦人無子六十八¶
夫婦人年及二三十者雖無病而無子經血如常或經¶
　血不調乃隂不升陽不降之故也可獨聖散上吐訖¶
　冷痰三二升後用導水丸禹功散瀉訖三五行及十¶
　餘行或用無憂散瀉十餘行次後喫葱醋白粥三五¶
　日胃氣既通腸中得實可服玉燭散更助以桂苓白¶
　术丸散二藥是降心火益腎水既濟之道不數月而¶
　必有孕也¶
<pb:KR3e0051_WYG_005-10a>¶
　若婦人有癃閉遺溺嗌乾之諸證雖服藥針灸亦不¶
　能孕也盖衝任督三脉之病故不治也表證見内證¶
　及熱論中¶
　　小産六十九¶
夫婦人半産俗呼曰小産也或三月或四五六月皆為¶
　半産已成男女故也或因憂恐暴怒悲哀太甚或因¶
　勞力打撲傷損及觸風寒或著暴熱不可用黒神散¶
　烏金散之類内犯乾薑之故止可用玉燭散和經散¶
<pb:KR3e0051_WYG_005-10b>¶
　湯之類是也¶
　　大産七十¶
夫婦人大産十月滿足降誕者是也或臍腰痛乃敗血¶
　惡物之致然也舉世便作虚寒以燥熱治之誤人多¶
　矣難經曰諸痛為實實者熱也可用導水丸禹功散¶
　瀉五七行慎不可便服黒神散烏金散燥之同半産¶
　治之則可矣¶
　　産後心風七十一¶
<pb:KR3e0051_WYG_005-11a>¶
夫婦人産後心風者則用調胃承氣湯一二兩加當歸¶
　半兩細剉用水三四盞同煎去滓分作二服大下三¶
　五行則愈如不愈三聖散吐之¶
　　乳汁不下七十二¶
夫婦人有天生無乳者不治或因啼哭悲怒欎結氣溢¶
　閉塞以致乳脉不行用精猪肉清湯調和美食於食¶
　後調益元散五七錢連服三五服更用木梳梳乳周¶
　回百餘遍則乳汁自下也¶
<pb:KR3e0051_WYG_005-11b>¶
　又一法猪蹄湯調和美味服之乳汁亦下合用熟猪¶
　蹄四枚食之亦効¶
　又一法鍼肩井二穴亦効¶
　　産後潮熱七十三¶
夫婦人産後一二日潮熱口乾可用新汲水調玉露散¶
　或氷水調服之亦可或服小柴胡湯加當歸及柴¶
　胡飲子亦可慎不可作虗寒治之¶
　　乳癰七十四¶
<pb:KR3e0051_WYG_005-12a>¶
夫乳癰發痛者亦生於心也俗呼曰吹乳是也吹者風¶
　也風熱結薄於乳房之間血脉凝注久而不散潰腐¶
　為膿也可用一法禁之¶
　　呪曰　謹請東方䕶司族吹妳是灰妳子¶
　右用之時當先問病人曰甚病病人荅曰吹妳取此¶
　氣一口但吹在兩手坎字文上用大拇指𦂳揑定面¶
　北立一氣念七遍吹在北方如此者三遍若作法時¶
　以左右二婦人面病人立於病乳上痛揉一二百數¶
<pb:KR3e0051_WYG_005-12b>¶
　如此亦三次則愈¶
　　雙身大小便不利七十五¶
夫婦人雙身大小便不利者可用入正散大作劑料除¶
　滑石加葵菜子煎服内經曰膀胱不利為癃癃者是¶
　小便閉而不通也如八正散加木香取効更捷經曰¶
　膀胱氣化則能出然後服五苓散三五服則愈矣¶
　　雙身病瘧七十六¶
夫雙身婦人病瘧可煎白虎湯小柴胡柴胡飲子等藥¶
<pb:KR3e0051_WYG_005-13a>¶
　如大便結硬可用大柴胡散微溏過不可大吐瀉恐¶
　傷其孕也内經曰夏傷於暑秋必病瘧¶
　　雙身傷寒七十七¶
夫雙身婦人傷寒時氣温疫頭痛身熱可用升麻散一¶
　兩水半椀大煎劑料去滓分作二服先一服吐了後¶
　一服不吐次以長流水加生薑棗煎五苓散熱啜之¶
　汗出盡頭痛立止¶
　　身重瘖瘂七十八¶
<pb:KR3e0051_WYG_005-13b>¶
夫婦人身重九月而瘖瘂不言者是脬生絡脉不相接¶
　也則不能言經曰無治也雖有此論可煎玉燭散二¶
　兩水一椀同煎至七分去滓放冷入蜜少許時時呷¶
　之則心火下降而肺金自清故能作聲也¶
　　懐身入難七十九¶
夫婦人懐身入難月可用長流水調益元散日三服欲¶
　其易産也産後自無一切虚熱血氣不和之疾如未¶
　八月則不宜服也以滑石滑胎故也¶
<pb:KR3e0051_WYG_005-14a>¶
　　眉煉八十¶
夫小兒眉煉在面曰眉煉在耳曰輙耳在足曰靴痒此¶
　三者皆謬名也内經曰諸痛痒瘡瘍皆属心火乃心¶
　火熱盛之致然也可用䤵針刺之而出血一刺不愈¶
　當再刺之二刺則必愈矣内經云血實者宜决之决¶
　者破其血也眉煉者不可用藥傅之其瘡多痒則必¶
　爬若藥入眼則眼必損矣¶
　　牙疳八十一¶
<pb:KR3e0051_WYG_005-14b>¶
夫小兒牙疳牙疳者齒齲也齲者是牙齗腐爛也上下¶
　牙者是手足陽明二經也或積熱於内或服銀粉芭¶
　荳大毒之藥入於腸胃乳食不能勝其毒毒氣循經¶
　而上至於齒齗齒齗牙縫為嫩薄之分反為害也可¶
　以麝香玉線子治之乳母臨卧當服黄連解毒湯一¶
　服疳病則愈¶
　　夜啼八十二¶
夫小兒夜啼不止者當用燈花一枚研細隨乳汁下併¶
<pb:KR3e0051_WYG_005-15a>¶
　三服則每服用燈花一枚服罷此藥於净室中卧一¶
　兩日則止也¶
　　丹瘤八十三¶
夫小兒丹瘤浮赤走引或遍身者乃邪熱之毒在於皮¶
　膚以磁片撤出血則愈如不愈則以㧞毒散掃三二¶
　十度必愈矣内經曰丹熛赤瘤火之色也相火之病¶
　也¶
　　疳眼八十四¶
<pb:KR3e0051_WYG_005-15b>¶
夫小兒疳澁眼數日不開者乃肝木風熱之致然也可¶
　調服凉膈散數服眼開而愈¶
　　身痩肌熱八十五¶
夫小兒身痩肌熱面黄腹大或吐瀉腹有青筋兩脇結¶
　硬如椀之狀名乳癰癖俗呼曰妳脾是也乳癰得之¶
　綿帛大厚乳食傷多大熱則病生肌大飽則必傷於¶
　腸胃生於肌表者赤眼丹瘤疥癬癰癤眉煉赤白口¶
　瘡牙疳宣爛及寒熱徃來此乳母抱不下懐積熱薫¶
<pb:KR3e0051_WYG_005-16a>¶
　蒸之故兩手脉浮而數也傷於腸胃者吐瀉驚疳哽¶
　氣腹脹肌痩面黄肚大筋直喜食泥土揉鼻竅頭髪¶
　作稔乳瓣不化此皆大飽之致然也久而不愈則成¶
　乳癰兩手脉沉而緊也此其辨也已上諸證皆乳母¶
　懐抱奉飬過度之罪癖之疾可以丁香化痺散取過¶
　數服牛黄通膈丸甘露散益黄散等藥磨之如不愈¶
　者有揉脾一法¶
　呪曰　日精月華　助吾手法　勑斬减消¶
<pb:KR3e0051_WYG_005-16b>¶
　　　　驅毒勑攝¶
　右用法之人每念一遍望日取氣一口吹在手心自¶
　揉之如小兒病在左壁上用法之人亦左手揉之在¶
　右壁以右手揉之亦吹在乳脾上令母揉之男孩兒¶
　用單日女孩兒用雙日大忌風雨隂晦産婦孝子見¶
　之用法之時宜於日中前晴明好日色則可矣¶
　　大小便不利八十六¶
夫小兒大小便不利通者内經曰三焦約也約者不行¶
<pb:KR3e0051_WYG_005-17a>¶
　也可用長流水煎八正散時時灌之候大小便利即¶
　止¶
　　久瀉不止八十七¶
夫小兒久瀉不止者至八九月間變為秋深冷利瀉泄¶
　清白時復撮痛乳瓣不化可用飬脾丸丸如黍米大¶
　每服二三十丸米飲下日三服則愈若治蒭蕘之兒¶
　萬舉萬全富家且宜消息¶
　　通身浮腫八十八¶
<pb:KR3e0051_WYG_005-17b>¶
夫小兒通身浮腫是水氣腫也小便不利者通小便則¶
　愈内經曰三焦閉溢水道不行水滿皮膚身體否腫¶
　是風乗濕之證也可用長流水加燈心煎五苓散時¶
　時灌之更於不透風暖處頻治汗出則腫消腫消則¶
　自愈内外兼治故也¶
　　發驚潮搐八十九¶
夫小兒三五歲時或七八歲至十餘歲發驚潮搐涎如¶
　拽鋸不省人事目瞪喘急將欲死者内經曰此皆得¶
<pb:KR3e0051_WYG_005-18a>¶
　於母胎中所授悸惕怕怖驚駭恐懼之氣故令小兒¶
　輕者為驚吊重者為癎病風搐為腹中積熱為臍風¶
　已上證候可用吐涎及吐之藥如吐訖宜用朱犀腦¶
　射清凉墜涎之藥若食乳之子母亦宜服安魂定魄¶
　之劑定志丸之類如婦人懐孕之日大忌驚憂悲泣¶
　縱得子必有諸疾¶
　　抝哭不止九十¶
夫小兒抝哭不止或一二日或三四日乃邪祟之氣凑¶
<pb:KR3e0051_WYG_005-18b>¶
　於心抝哭不止也有藏經一法以綿絹帶縳手足訖¶
　用三姓婦人净驢槽卧小兒於其中不令傍人知而¶
　覷之候移時則抝哭自止也¶
　　身熱吐下九十一¶
夫小兒身熱吐下腹滿不進乳者可急用牛黄通膈丸¶
　下過四五行則愈¶
　　風熱涎嗽九十二¶
夫小兒風熱涎嗽可用通聖加半夏多煎少少服之不¶
<pb:KR3e0051_WYG_005-19a>¶
　過三五日愈¶
　　水瀉不止九十三¶
夫小兒水瀉不止可服五苓與益元各停用新水調下¶
　一二錢服無時¶
　　瘡疥風癬九十四¶
夫小兒瘡疥風癬可用雄黄散加芒硝少許油調傅之¶
　如面上有瘡癬不宜擦藥恐因而入眼則損目必矣¶
　　甜瘡九十五¶
<pb:KR3e0051_WYG_005-19b>¶
夫小兒甜瘡久不愈者俗呼曰香瘡是也多於面部兩¶
　耳前有一法令母口中嚼白米成膏子臨卧塗之不¶
　過三五上則愈矣小兒并乳母皆忌雞猪魚兎酒醋¶
　動風發熱之物如治甜指亦可¶
　　白痜瘡九十六¶
夫小兒白痜瘡者俗呼為雞糞秃者是也可用甜苽蔓¶
　龍頭不以多少河水浸之一宿以沙鍋熬取極苦汁¶
　濾去苽蔓以文武慢火熬成如稀餳狀盛於磁器中¶
<pb:KR3e0051_WYG_005-20a>¶
　可先剃頭去盡瘡痂死血出盡著河水洗浄却用熬下¶
　苽蔓膏子一水盞加半夏末二錢生薑自然汁一兩¶
　匙狗膽一枚同調不過三兩上立可大忌雞猪魚兎¶
　動風發熱之物¶
　　瘧疾不愈九十七¶
夫瘧疾連歲不愈者可用呪菓法治之菓者謂桃杏棗¶
　梨栗是也¶
　　呪曰¶
<pb:KR3e0051_WYG_005-20b>¶
　　　吾從東南來　路逢一池水　水裏一條龍¶
　　　九頭十八尾　問伊食甚的　只喫瘧病鬼¶
　右念一遍吹在菓子上念七遍吹七遍在上令病人¶
　於五更雞犬不聞時面東而立食訖於净室中安困¶
　忌食苽菓葷肉熱物此法十治八九無藥處可以救¶
　人¶
　　腰痛氣刺九十八¶
夫一切男子婦人或因欬嗽一聲或因悲笑啼泣擡舁¶
<pb:KR3e0051_WYG_005-21a>¶
　重物以致腰痛氣刺不能轉側及不能出氣者可用¶
　不卧散嚏之汗出痛止如不食可用通經散導水丸¶
　瀉十餘行瀉訖服烏金丸和血丹痛减則止¶
　　赤瘤丹腫九十九¶
夫小兒有赤瘤丹腫先用牛黄通膈丸瀉之後用陽起¶
　石掃傅則丹毒自散如未散則可用䤵鍼砭刺出血¶
　而愈¶
　　瘡疱瘾疹一百¶
<pb:KR3e0051_WYG_005-21b>¶
夫小兒瘡疱瘾疹趺瘡丹熛等疾如遇火運勝時不可¶
　便用升麻湯解之升麻湯者是辛温之劑止可用辛¶
　凉之劑解之太平之時可用辛温之劑發散後便可¶
　用凉膈加當歸白虎湯化斑湯玉露散煎服之甚者¶
　解毒湯調胃承氣湯投之古人云瘡瘍者首尾俱不¶
　可下此言誤人久矣豈不聞揚湯止沸釜底抽薪内¶
　經曰五寅五申歲多發此病此病少陽相火之歲也¶
　少陽客氣勝丹熛瘡疱瘾疹之疾生矣又内經曰諸¶
<pb:KR3e0051_WYG_005-22a>¶
　痛痒瘡&KR0337;皆屬於心火由是言之皆明心生不可用¶
　辛温之劑發散以至熱勢轉増漸成臟毒下血咬牙¶
　搐搦為大熱之證明矣如白虎湯加人參凉膈加桔¶
　梗當歸不論秋冬但有瘡疱之證便可用之亦且瘡¶
　疱癮疹丹熛趺瘡者是天之一氣以傷人也且如瘡¶
　疱癮疹以少為吉以稠為凶希少者不服藥而自愈¶
　稠宻者以寒凉藥捨死而治之十痊其一二敝家親¶
　眷相知信服此藥獲効多矣¶
<pb:KR3e0051_WYG_005-22b>¶
　¶
　¶
　¶
　¶
　¶
　¶
　¶
　儒門事親卷五¶
